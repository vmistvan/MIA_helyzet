# Ön itt áll
## Mottó: TL/DR - Túl hosszú volt, nem olvastam el.
__A peremen állsz, hogy elrugaszkodj attól, amit eddig ismertél, és egy új, csodálatos világba készülsz beleugrani. Igyekszem végig melletted lenni, de ehhez nagyon fontos, hogy kezdjük az elején, hogy az első élmény ne kudarc legyen. Hatalmas szerencsém volt, hogy kiváló képességű emberektől jó kiindulási pontokat kaptam, de így is akár hetekig keringtem egy probléma, egy elavult program, egy hibás példa körül. Bízz bennem nézzük meg együtt, mi lesz a legjobb kiindulás__

Előfordulhat, hogy sohase fogsz komplex saját AI modellt felépíteni és betanítani nulláról, de akkor is hasznos lesz, ha tudod, mi van a motorháztető alatt.

Ha belevágsz abba, hogy kódolással tanuld a mesterséges intelligencia működését, akkor két lehetőséged is van:
1. Kiválasztasz egy online fejlesztőkörnyezetet, én esetemben ez a Google Colab volt,
2. Felokosítasz egy kellően erős gépet, hogy helyileg tudd betanítani a modellt.

Lehet, hogy online kezded, majd aztán helyi gépen folytatod, fejlesztőeszközök, amiket használhatsz:
1. A __Python__ - lesz a programnyelv, amit leginkább használhatsz AI témában.
2. __Jupyter__ - nagyon erős eszköz, ahol szöveges jegyzeteket, python programrészeket különálló futtási lehetőséggel, és kimeneteket is megjeleníthetsz.
3. __PyCharm vagy VS Code__ - fejleszőkörnyezet nélkül ne kezdj hozzá!
4. És hasznos modulok általános adatkezeléshez, az adatzsonglőrködéshez, vizualizációhoz, vagy éppen amit a modelled vagy modelled típusának fejlesztői adtak.

Nézzük, hogy lehet elkészíteni a munkakörnyezetet!

A fejlesztőrendszerben ki kell alakítani egy virtuális környezetet - fontos, hogy ne zavarják az egyes feladatokra összeválogatott modulok verziói!

A virtuális környezethez az instrukciókat én mindig egy beszédesen kommentált install.txt-ben helyezem el.
